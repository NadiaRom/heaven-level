<!DOCTYPE html>
<html lang="en">
<head>
    <meta charset="UTF-8">
    <title>16+</title>
    <link href="https://fonts.googleapis.com/css?family=Roboto:300,400,500,700,900&amp;subset=cyrillic,cyrillic-ext" rel="stylesheet">
    <link href="style.css" rel="stylesheet">
</head>
<body>
<header>
    <div id="logo-soc">
        <img src="img/texty-logo.png">
    </div>

    <!--<div></div>-->

    <img src="img/16plus.svg">
    <div class="h2">
        <h1>Поверхи самотності</h1>
        <h2>Київ росте, як підліток без нагляду, – швидко й непрогнозовано. Місто невпинно тягнеться вгору і його обсипає висотками. Тримається тільки Поділ та центр поблизу Хрещатика. В Києві все-таки заборонено зводити багатоповерхівки в центрі. Але і тут трапляються винятки.</h2>
    </div>
    <h6>
        <p>
            <span>Авторки:</span><br>
            Ярослава Тимощук,<br>
            Надя Кельм
        </p>
        <p>
            <span>Опубліковано:</span> 30.02.2019
        </p>
    </h6>
</header>
<article>
    <section>
        <p>Київ чимось схожий на Нью-Йорк кінця 19-го століття, коли місто шалено будувалося без всяких обмежень. У нас теоретично є містобудівні правила і навіть Генплан, але на практиці, частково через корупцію, частково слабку судову і правоохоронну систему, компанії будують там де змогли ухопити ділянку і стільки поверхів, скільки зможуть. Собівартість метру у висотці менша ніж у іншому житлі ????. </p>
        <p>Зрештою у Нью-Йорку ввели купу різноманітних правил щодо того, як, де і що можна будувати, бо місто таки для людей, а не прибутків власників нерухомості.  І тепер  Нью-Йорк – це ніби Київ навиворіт. Відоме як столиця хмарочосів, насправді місто високе лише в центрі. Щільно і високо забудованою є частина Мангеттену, а житлові квартали це переважно двох-трьохповерхові.</p>
        <p>Як правило, у кожному мегаполісі є три групи, котрі впливають на його розвиток. Перша це мешканці «з діда-прадіда», вони мають тут нерухомість, іноді її здають. Вони не дуже люблять «понаїхавших» і завжди проти нових будівництв. Крім дискомфорту від нових будинків це ще й зниження орендної плати.</p>
        <p> Друга – це власне приїжджі. Міста в усьому світі ростуть, у містах активніша економіка і вони притягують десятки тисяч нових людей. Ці люди створюють попит на нове житло і будівельники правдами і неправдами його задовольняють. Є міста де нових будинків майже не будують, приклад про який багато пише світова преса, це Лос-Анджелес. У результаті ціни на оренду житла надзвичайно високі, частина людей, котрі раніше знімали квартири стали безхатьками і на центральних вулицях  міста, як пише <a href="https://www.economist.com/united-states/2018/05/31/can-a-new-mayor-fix-san-franciscos-housing-and-homelessness-problems" target="_blank">The Economist</a>, все більше людських екскрементів.</p>
        <p>Третя сила це міські активісти, котрі борються проти забудови, за збереження парків, за пішохідні зони й інші вишеньки на торті міста.</p>
        <p>Всі ці групи є в і Києві. Та якщо в Лос-Анджелесі майже не будують, то в Києві немає такого місця, де не може початися будівництво, як правило багатоповерхівки. Це інша крайність. Сподіваємося, рано чи пізно рівновага встановиться і міська влада, активісти та забудовники вироблять правила більш-менш прийнятні для всіх. Та це не значить, що «протистояння» всіх трьох груп колись скінчиться. Бо місто це завжди конфлікт за використання обмеженого простору.</p>
        <p>Сучасна містобудівна теорія переконує, що невисокі будинки зручніші  для життя ніж висотки. Оптимальна висота для людського комфорту – максимум сьомий поверх, звідки ще можна розгледіти силуети перехожих, впізнати знайомого.  Урбаністи (люди котрі займаються плануванням міст) стверджують: що нижче живе людина, то більше шансів, що спілкуватиметься з сусідами й дбатиме про спільний простір унизу. Бо тому, хто живе на тридцятому поверсі, надто далеко од землі, аби перейматися нею.</p>
        <p>Київ має багато вільної землі і може розростатися в ширину, але не у висоту. Але це дорожче: нові шляхи, нові комунікації, довші лінії транспорту. Економічно вигідніше рости вгору.</p>
        <p>З іншого боку вважається, що багатоповерхові житлові квартали з часом, ризикують перетворитися у небезпечні гетто.  Чому ???? уточнити</p>
        <p>Але перед купівлею помешкання люди здебільшого не читають містобудівні теорії, а дізнаються про ціну за квадратний метр житла. Вона нижча у висотках. Забудовнику досить залити фундамент і штампувати поверхи за однаковими кресленнями.</p>
    </section>

    <section id="cities">
        <nav>
            <div id="city-buttons">
                <button data-city="kyiv" class="active">Київ</button>
                <button data-city="berlin">Берлін</button>
                <button data-city="new-york">Нью-Йорк</button>
                <button data-city="bucharest">Бухарест</button>
                <button data-city="warsaw">Варшава</button>
            </div>
            <button id="up">
                <svg viewBox="0 -25 100 100">
                <path d="M 0 50 L50 0 L100 50"></path>
                </svg>
            </button>
            <button id="down">
                <svg viewBox="0 -25 100 100">
                    <path d="M 0 0 L50 50 L100 0"></path>
                </svg>
            </button>
        </nav>
        <iframe id="viewer" src="webplayer/webplayer.html?load=kyiv.json"></iframe>
    </section>

    <section>
        <h3>Позняки. <span>Висотка</span></h3>
        Микола Іванович мешкає в одному з таких клонованих поверхів на Позняках. Грудневого пообіддя він вигулює у дворі свого будинку, що на Драгоманова 2б, йоркширського тер’єра Кулю. Заодно читає вивіски на аптеках і стоматологічних кабінетах, на перукарнях і кафе.</p>
        <p>“Якщо постійно на таке дивитися, то можна подумати, що людина народилася лише для того, щоб підстригтися, побритися, випити, закусити та й померти”, – міркує чоловік.</p>
        <p>Проте Микола Іванович, як колишній військовий, трохи поїздив “по всьому бувшому Союзу” і повернувся з переконанням: людина все ж створена для чогось більшого. Для нього це “більше” означало, що треба забезпечити житлом дітей. Тому він продав отриману по службі трикімнатну квартиру на Борщагівці, купив по квартирі сину й дочці, а сам із дружиною переїхав на Позняки. Батьківську місію виконав, але сам залишився незадоволеним.</p>
        <p>Досі в його голосі розливається легка туга, коли згадує про Борщагівку.</p>
        <p>“Зелено, буйно, симпатичненько. Каштанів стільки, що Хрещатик позаздрить! А тут що? — змахує рукою. — Мегаполіс!”.</p>
        <p>З того, яким роздратованим тоном пан Микола це каже, зрозуміло, що мегаполісів він не любить. На його думку, вони спонукають до рутини й роблять людину заручником банків й аптек.</p>
        <p>Чоловік охоче спілкується з сусідами, правда, звузив своє коло до людей зі схожими інтересами: тими, хто, як і він, тримає собак. Сусідів у Миколи — як населення райцентру, зі всіма не перезнайомишся. Чоловік поселився тут, бо дешевше. Це головна і єдина причина.</p>
        <p>Як колишній інженер-будівельник, Микола береться оцінити будинок професійним оком. Вердикт такий: нема архітектурної гармонії, будинки спроектовані так, що один затіняє інший, сонце не потрапляє у вікна. Якби його воля, він не будував би вище шістнадцятого поверху, але оскільки на те немає його волі, то Микола витирає лапи собаки Кулі і зникає за дверима квартири.</p>
        <p>Київський архітектор Антон Олійник, який проектує багатоповерхівки, розуміє нарікання пана Миколи. Хмарочоси, на переконання Олійника, незручні не лише тому, що їхнім жителям треба підготуватися до нескінченних сусідських ремонтів, гамору і запаркованих подвір’їв. Що буде з висотками за п’ятдесят років?.</p>
        <p>“Висотки важко перезастосувати під щось. Традиційні будинки на Подолі можуть по п’ять разів за своє існування змінювати призначення. Хмарочоси – це як неповороткі машини для життя, жодної іншої функції у них нема”, – каже Олійник.</p>
        <figure id="poznyaki">
            <img src="img/IMG_20181006_183256.jpg">
            <img src="img/IMG_20181006_183401.jpg">
        </figure>
    </section>

    <section>
        <h3>Позняки. <span>Не треба багато спілкування</span></h3>
        <p>Для тридцятирічної Яни, фінансового аналітика у декретній відпустці, родом із Житомира, ціна помешкання на Позняках переважила всі інші аргументи проти: 40 тисяч доларів за двокімнатну квартиру.</p>
        <p>Обідньої пори жінка бавиться з дитиною на майданчику. Щоб погуляти в дворі, їй треба спускатися з 24-го поверху. Але  Яна не бачить проблеми в тому, щоб жити високо й у багатолюдді. Якщо зламається один ліфт, є ще два. А серед людей легше залишитися непомітною.</p>
        <p>“Ніхто не обговорює: куди ви пішли, з ким. Набагато вільніше почуваєшся, ніж у маленьких будинках, де всі одне одного знають та готові вилити відро лайна на голову. Що менше про тебе знають, то більше спокою”.</p>
        <p>Якщо ж Яні заманеться спілкування з сусідами, досить зайти в один із численних вайбер-чатів: чат будинку, чат під’їзду, чат мам.</p>
        <p>Раніше Яна жила на Подолі, там, каже, нема всіх тих зручностей, до яких звикла сучасна людина: “Ашан”, різні дрібні магазини, розважальні центри, “щоб вийти в люди”.</p>
        <p>Тетяна Сергіївна  — сусідка Яни з будинку навпроти. Час від часу приїжджає до Києва з селища Баришівка, щоб поняньчити внука -, немовля в колисці. Вона солідарна з Яною в тому, що людині не потрібно аж стільки спілкування, аби з огляду на це купувати квартиру дорожче.</p>
        <p>“Зараз же є, прости Господи, соцмережі. У групах що хочеш можна почитати: від того, в кого таргани завелися, до того, як себе консьєржка поводить”.</p>
        <p>Єдина незручність -  в Баришівці може поставити коляску під хатою, варити обід й одним оком поглядати на дитину. А тут вихід на прогулянку — ціла процедура: з коляскою з 24-го поверху туди і назад. Хоч для загартованої сільською працею жінки це далеко не найважча робота.</p>
    </section>

    <section>
        <h3>Позняки. <span>Тисне бетоном</span></h3>
        <p>“Будиночок під лісом, курка закудкудахкала, собака загавкала. Взяла чашку кави, сіла на терасі і кайфуєш. Дитина поруч бавиться”, — Олена змальовує помешкання своєї мрії.</p>
        <p>Помешкання її реальності — це “тут машини, там машини, між ними клаптик землі і ми там живемо”. Олена має на увазі квартиру на 16-му поверсі в будинку на Драгоманова, 8. Жити їй тут складно, бо “бетоном тисне на голову”.</p>
        <p>Тож щойно випадає нагода, жінка рушає на дачу під Києвом, щоб п’ятирічна дочка мала де побігати і подихати свіжим повітрям. Дача робить життя на Позняках стерпним.</p>
        <p>Жінка хвилюється про те, щоб коли тутешні діти виростуть із колясок, усім знайшлося місця в дитсадках і школах. Це відома проблема масиву.</p>
        <p>“За два роки перезнайомилися з сусідами. На пиво ввечері можна піти, на майданчику погуляти, дні народження дітей разом посвяткувати. Хто кого знає, між тими більше поваги”.</p>
    </section>

    <section>
        <h3>Ліпінка. <span>Ціна фільтрує</span></h3>
        <p>На протилежному кінці Києва - Ліпінка, квартал сучасного п’ятиповерхового житла збудованого за всіма принципами сучасної урбаністики.</p>
        <p>“Грильчик, шашличок, чайочок. Сидиш на терасі, думаєш про життя, а знизу сусіди проходять, вітаються”, — так описує свою післяобідню ідилію вихідного дня 58-річна пенсіонерка, у минулому викладачка математики Тамара Іванівна. Вона має те, що про мріє Олена з Позняків. Тут квадратний метр коштує близько $1000</p>
        <p>Жінка знається з тими, хто живе поруч, — іноді це полегшує життя, а часом і обтяжує. На закритій території всі як на долоні.</p>
        <p>Коли рік тому Тетяна з чоловіком вибирали квартиру,  перш за все зважали на вартість квадратного метра, бо “ціна фільтрує і сусідів”.</p>
        <p>Жінка вважає: вибір жити високо чи низько, залежить ще від того, скільки тобі років. Ось Тетяна воліє мати більше тиші і спокою, тож оселилася на першому поверсі, а дочці ще хочеться веселощів — вона живе на 15-му поверсі у Вишгороді.</p>
        <img class="chart" id="price" src="img/costs.jpg">

        <p>“Не хочеться наговорювати, але матеріальний стан таки впливає, — Тетяна переказує історію про двох бомжів із доччиного будинку, які тягнуть додому сміття і від того поверхами шириться сморід. — Якщо дорого, то й люди відповідальні”.</p>
    </section>

    <section>
        <h3>Ліпінка. <span>Немає людей — немає сміття</span></h3>
        <p>“Де б ти не жив, за великі чи за малі гроші, всюди є приблизно тридцять відсотків бидла. Відповідно, якщо в будинку сто людей, то, скажімо так, невихованих буде менше, а якщо чотири тисячі, то більше. У нас є сусіди, що дивляться за порядком, а є такі, що їм наплювати. Та й ЖЕК, чесно кажучи, хріновий”, - ділиться життєвими спостереженнями підприємниця Юля.</p>
        <p>Житловий комплекс оперезаний невисоким, тонким, але все ж парканом. Охорона, відеонагляд, шестиповерхові будинки з відкритими балконами — з-за паркану здається, що це дорогий літній табір із різними розвагами: кафе, перукарнями, дитячими майданчиками.</p>
        <p>Те, що комусь може здатися недоліком, для молодої Юлі перевага. “Ліпінка” — наче відкраяний шматок від тіла Києва з його смердючими і переповненими дорогами й іншими мегаполісними принадами. Юля прагнула такої окремішності.</p>
        <p>“Немає маршруток, то й слава Богу. Зайві люди, сморід, вихлопи, гар. Мало супермаркетів, але нащо більше? Немає людей і сміття від них. Такі комплекси не для всіх, а для людей, у яких одна, а то й дві машини в сім’ї”.</p>
        <p>Живучи на 20-му поверсі в висотці на Оболоні, Юля з чоловіком поглядали на будинки у “Ліпінці” й відкладали гроші. “Принципово” вирішили купувати тут. Інвестували в будівництво.</p>
        <p>За чотири місяці життя в новому будинку жінка помітила, що почала менше втомлюватися.</p>
        <p>“З вікна висотки відкривалися краєвиди на сусідські вікна. За ними постійно хтось метушився: то шпалери клеять, то на кухні пораються. Коли за день виснажишся після міського ритму, хочеться тиші, спокою. Тут почуваєшся, ніби десь під Києвом, а то й за кордоном”.</p>
        <p>Руслан, на вигляд 50 років, щойно підстригся в барбершопі на території комплексу. Має вигляд чоловіка, задоволеного життям. Тепла шкірянка, барсетка, впевнений погляд. Чоловік рік живе в “Липинці” і загалом із цього гордий. Себе вважає представником “класу, вищого за середній”, те саме може сказати і про сусідів.</p>
        <p>Здружився з сусідами: поставили новорічну ялинку у дворі, зібрали гроші, щоб купити в під’їзд килимки, помили ліфт. Каже, що гуртом піклуються про порядок. А того, хто не піклується, легше вирахувати й присоромити.</p>
        <p>Архітектор Олійник має теоретичне підтвердженя слів Руслана: «Саме в таких просторах, як, наприклад, подвір’я, формується спільнота. Проте у нас такі простори розвинені погано».</p>
    </section>

    <section>
        <h3>Як у інших містах</h3>
        <p>Нью-Йорк — як місто-антонім до Києва. Він розпластався на величезних гектарах — і так зберіг свою невелику поверховість, пояснює Антон Олійник. Столиця хмарочосів насправді висока лише в центрі. Мангеттен має ідеальні природні умови, щоб зводити багатоповерхівки, тут низька сейсмічність, тобто вірогідність землетрусів.</p>
        <p>Крім того, це престижно: світова бізнес-столиця, всі топ-компанії хочуть мати штаб квартиру саме там. Але хмарочоси не розповзаються по всій території. Віддалені райони – переважно на два-три поверхи. У нас же навпаки: у спальних масивах  – Позняках, Дарниці, Троєщині – зводяться висотки.</p>
        <figure id="hists">
            <img src="img/histo_01.jpg">
            <img src="img/histo_02.jpg">
            <img src="img/histo_03.jpg">
            <img src="img/histo_04.jpg">
        </figure>
        <p>Нью-йоркські хмарочоси почали рости на початку двадцятого століття – дорожчала земля в центрі, тож коли зникла можливість будувати в ширину, місто почало рости вгору. Та й технології вже дозволяли таке будівництво: можна було провести воду на вищі поверхи.</p>
        <p>З часом американські хмарочоси стали символом технологічної могутності країни.</p>
        <p>Нині у Європі висотки сусідять у бізнес-районах, що в різних містах називаються по-своєму: діловий центр, сучасний центр, Сіті. Бізнес- чітко відокремлені від історичного центру (вони розташовані, як правило, неподалік, проте бережуть центр від забудови, забираючи всі висотки собі).</p>
        <p>У Варшаві нині зводиться багато хмарочосів, проте вони теж гуртуються в одному місці: у центрі, навколо Палацу культури і науки, більш відомого в народі як “сталінська висотка”. До скупчення хмарочосів підвели гілку метро. В інших районах зберігають традиційну невисоку забудову.</p>

        <img class="chart" src="img/building_regulations_1.jpg">

        <p>Берлін в окремих районах не зводить нічого нового (у районі Бундестагу будинки здебільшого мають максимальну висоту 5-7 поверхів). Проте, зауважує Антон, загалом німці сміливіші у тому, щоб поєднувати стару забудову з новими зразками. При цьому напрацювали свою архітектурну мову: дотримуються обмежень щодо висоти і щільності. До того ж впорядковане будівництво доповнює зручна інфраструктура (метро, велосипедні доріжки).</p>
        <p>Антон вважає, що Київ має наслідувати цей шлях: берегти те, що належить, і давати можливість бізнесменам розвинути місто, зосереджуючи  висотки у визначених місцях.</p>
    </section>
</article>
<footer>

</footer>
<script src="bundle.js" type="text/javascript"></script>
</body>
</html>